# Лабораторна робота 1
## Тема: Аналіз предметної області.
## Мета: Навчитися збирати та аналізувати дані, визначати корисні дані (інформацію) для інфологічного проектування.

### Теоретичні відомості:  
Етапи створення бази даних (БД) – це узагальнений алгоритм поетапної реалізації ідеї опису деякої частини реального світу, що цікавить певну групу людей чи одного конкретного індивідуума.
1. Аналіз предметної області (ПОбл) проектування – визначення меж ПОбл, спілкування із зацікавленими особами та експертами даної ПОбл. Цей етап завершується повним, навіть надлишковим описом ПОбл на мові спілкування – безліч листів паперу, приблизні діаграми, графіки, схеми, таблиці та ін. 
2. Визначення базових вимог до проекту БД, що необхідні в подальшому для її фізичної реалізації.
3. Інфологічне проектування – побудова ER-діаграми.
4. Визначення вимог до операційного середовища.
5. Вибір конкретної СУБД.
6. Даталогічне проектування.
7. Фізичне проектування.
8. Фізична реалізація.

### Терміни
**Сутність** – це реальний або уявний об'єкт, інформація про який повинна зберігатися і бути доступна в майбутньому у проектованій базі даних (БД).  
Сутність завжди повинна бути названа у множині.   
**Приклади** реальних сутностей: Вчителі, Студенти, Документи, Тварини, Будівлі, Аудиторії та ін.
Приклади уявних сутностей: Типи документів, Категорії будинків, Класи тварин, Посади, Типи повідомлень та ін.  
Ще уявними є допоміжні сутності, які формалізують (реалізують на практиці) зв’язок M:N.  
Кожен екземпляр сутності має бути відмінний від будь-якого іншого екземпляра тієї ж сутності (це вимога в деякому роді аналогічно вимоги відсутності кортежів-дублікатів в реляційних таблицях) за допомогою деякого унікального атрибуту (ідентифікатора).  
**Атрибут** – поіменована характеристика сутності, що визначає його властивості і, що приймає значення з деякої множини значень.   
Атрибут завжди повинен бути названий в однині.  
**Приклад**: Сутність «Типи документів», Атрибут сутності «Назва типу». 
Або: «Типи документів».«Назва типу».
Кожен атрибут має ім’я, унікальне в межах сутності.
Зв'язок – це поіменована графічно відображувана асоціація, що встановлюється між сутностями та є абстракцією набору відношень, які систематично виникають між різними видами предметів в реальному світі.
Наприклад, між сутностями «Документи» та «Типи документів» буде зв'язок M:1. 

![Графічно це можна представити:](https://github.com/MonMon201/DB/blob/master/docs/src/Example0.png)

## Різновиди сутностей.
**Стержнева сутність** – незалежна сутність, до складу якої не входять допоміжні атрибути (надалі – зовнішні ключі).  
**Асоціативна сутність (асоціація)** – створена для формалізації зв'язку «багато до багатьох» між двома і більш сутностями.  
**Характеристична сутність (характеристика)** – це сутність, що формалізує зв'язок вигляду «багато до одного» або «один до одного». Єдина мета характеристики в рамках даної предметної області полягає в описі або уточненні деякої іншої сутності.  
**Позначуюча сутність (позначення)** – це сутність, що формалізує зв'язок вигляду «багато до одного» або «один до одного» між двома сутностями і що відрізняється від характеристики тим, що не залежить від сутності, що позначається, на логічному рівні.  
Позначення і характеристики не є повністю незалежною сутністю, оскільки вони передбачають наявність деякої іншої сутності, сутності яка буде «позначатися» або «характеризуватися». Проте вони все ж є окремими випадками сутності і можуть, звичайно, мати властивості, можуть брати участь в асоціаціях, позначеннях і мати свої власні (нижчого рівня) характеристики. 

## Зауваження.  
Абсолютної різниці між типами сутностей та атрибутами нема. Атрибут є таким тільки у зв’язку з типом сутності. В іншому контексті атрибут може виступати як самостійна сутність. (приклад в наступній лабораторній)

## Різновиди атрибутів.
Описові атрибути представляють характеристики, внутрішньо властиві кожному екземпляру сутності:  
«Документи» -> «Номер документу»  
«Студенти» -> «Прізвище»  
«Будівлі» -> «Кількість поверхів»  
«Коти» -> «Вага»  

Якщо значення описового атрибуту змінюється, то це говорить про те, що деякий аспект екземпляра сутності змінився, але сам екземпляр залишився тим самим (вага Кота змінилася, сам Кіт залишився тим самим – він не перетворився на Собаку).
Вказівні атрибути використовуються для привласнення імені або позначення екземплярів сутності:
«Студенти». «ІНН»
«Вантажі». «Номер накладної»
«Автомобілі». «Серійний номер»
Зміна значення вказівного атрибуту говорить про те, що даному екземпляру дається нове ім'я. Вказівні атрибути часто використовувались як ідентифікатор або як частина ідентифікатора.
Допоміжні атрибути використовуються для зв'язку екземпляра однієї сутності з екземпляром іншої:
«Коти». «ID хазяїна»
«Автомобілі». «ID Власника»
«Документи». «IDТипу документу»
Якщо значення допоміжного атрибуту міняється, це означає, що тепер інші екземпляри будуть зв'язані між собою.

# Хід роботи. Предметна область «Пекарня».

База даних створюється для автоматизації ведення обліку, оформлення документів, збереження договорів та замовлень, збереження інформації про продукцію, збереження інформації про співробітників.
	
Для того щоб описати особливості, які мають бути враховані при побудові системи ми розглянемо організаційну характеристику пекарні-підприємства, для якого ми проводимо автоматизацію.
Внутрішня структура підприємства складається з трьох основних самостійних блоків: виробничого,технічного і економічного, кожен з яких підпорядковується відповідному керівнику. Цими трьома блоками і їх завідувачами управляє директор - індивідуальний підприємець.
Директор має право укладати договори, видавати накази по підприємству, приймати і звільняти співробітників.

## Виробничий блок пекарні.  
Виробничий блок пекарні займається безпосередньо замісом тіста, формуванням і випічкою хлібобулочних виробів згідно з поданими заявками від замовників. Співробітники виробничого блоку: технолог, який розробляє оригінальну рецептуру; пекарі та кондитери, що займаються виготовленням продукції (три людини на зміну); прибиральник (один на зміну). Всі співробітники виробничого блоку підпорядковується майстру виробництва, який складає звіти про виготовлену продукцію, веде облік сировини.

## Технічний відділ пекарні.   
Технічний відділ пекарні приділяє головну увагу питанням підтримки хлібопекарського і кондитерського обладнання, а також автотранспорту для перевезення готової продукції в справному стані. До завдань технічного відділу відносяться: забезпечення розвитку виробничої бази та доставка готової продукції в торговельні точки.

Виходячи з перерахованих вище завдань, даний відділ має право контролювати технічний стан хлебопечей, тістомісильних машин та іншого обладнання, знімати його з експлуатації, планувати і проводити профілактичні і ремонтні роботи, залучати до матеріальної відповідальності за неправильну експлуатацію обладнання і т.д. Керівник технічного відділу - головний інженер, якому підпорядковуються співробітники: електрик, слюсар, наладчик оборудования і водій-експедитор.

## Eкономічний відділ.  
До складу економічного відділу входить бухгалтерія. Цей відділ на чолі з головним бухгалтером проводить облік наявності коштів і сировини, виділених в розпорядження пекарні, їх збереження та рівня використання, організовує виконання фінансового плану, перевіряє фінансовий стан підприємства, проводить велику оперативну роботу по організації розрахунків з постачальниками і фінансовими органами, організовує первинний облік витрачання сировини і грошових коштів. Головний бухгалтер несе відповідальність за доцільність і законність витрачання коштів, і дотримання фінансової дисципліни.

## Особливості побудови.  
Відповідно до предметної області система будується з урахуванням наступних особливостей:
* Договір це сукупність замовлень;
* Вироби поставляються у рамках замовлень;
* У замовленнях вказyються ідентифікатори замовників;
* Кожне замовлення оформляється на одного замовника;
* У замовленні на покупку може бути перераховано декілька товарних позицій;
* Рецепт містить посилання на сировину (її ідентифікатор);
* Зміна містить посилання на набір співробітників, відповідальних за партію;

## Інфологічна модель.  
Після аналізу предметної області можна виділити ряд сутностей, і приступити до проектування інфологічної моделі.

Виділимо базові сутності цієї предметної області: 
| Сутності                  | Атрибути |
| --- | --- |
| Співробітники компанії    | ID Співробітника, Оклад, ПІБ, Зміна, ІПН, Телефон, Адреса, Примітка   |
| Список Директорів         | ID Директора, ID співробітника |
| Список Пекарів            | ID Пекаря, ID співробітника |
| Список Кур'єрів           | ID Кур'єра, ID співробітника |
| Замовники                 | ID Замовника, Назва Компанії, Адреса, ІПН, Телефон, Примітка   |
| Договори                  | ID Договору, Дата підписання договору, Зміст, Список замовлень, ID Замовника, ID Директора, Дата закінчення терміну дії договору, Примітка  |
| Список замовлень          | ID Списка замовлень, ID Договору, ID замовлення   |
| Замовлення                | ID Замовлення, Дата Створення, Список виробів, Стан, ID Кур'єра    |
| Список виробів            | ID Списка виробів, ID замовлення, ID виробу   |
| Вироби                    | ID Виробу, Назва, Ціна, Дата виготовлення, Строк придатності, Рецепт, ID Пекаря, Примітка   |
| Рецепт                    | ID Рецепту, ID Виробу, ID сировини    |
| Cировина                  | ID Сировини, Назва, Ціна, Дата виготовлення, Строк придатності, Примітка  |


Базові зв'язки:
| Зв'язок   | Опис  |
|   ---     |   --- |
| Співробітники-Пекарі (Список) - "є"       | ID пекаря, ID співробітника           |
| Співробітники-Директори (Список) - "є"    | ID директора, ID співробітника        |
| Співробітники-Кур'єри (Список) - "є"      | ID кур'єра, ID співробітника          |
| Замовник-Договір - "створювати"           | ID замовника, ID договору             |
| Директор-Договір - "затверджувати"        | ID договору, ID директора             |
| Договір-Список Замовлень - "Має"          | ID договору, ID списка замовлень      |
| Список Замовлень- Замовлення - "Включати" | ID списка замовлень, ID замовлення    |
| Кур'єр-Замовлення - "доставляти"          | ID замовлення, ID кур'єра             |
| Замовлення-Вироби - "Включати"            | ID замовлення, ID виробу              |
| Пекар-Вироби - "створювати"               | ID пекаря, ID виробу                  |
| Вироби - Рецепт "має"                     | ID виробу, ID рецепту                 |
| Рецепт-Сировина - "включати"              | ID рецепту, ID сировини               |
